---
layout: null
section-type: about
title: about
seq: 2
---
## Over ons

Het Smart Running Team is een trainingsgroep van **Volharding Beveren**. Onze groep is ontstaan toen **Wim Meul** zijn trainingcursus B had gehaald en enkele atleten wou trainen. Uit de Halve Fond groep van Erik Cornu zijn enkele atleten samen met Wim op de schema's van Wim gaan trainen. Na enkele maanden zoeken is er uiteindelijk een gemotiveerde groep van een 5-tal atleten als kern gevormd. Ondertussen zijn we al enkele jaren verder  en bestaat onze groep uit een 10-tal atleten.


We hebben voor het woordje *SMART* in onze groepsnaam gekozen omdat we op een 'slimme' manier aan atletiek proberen te doen.
Wim stelt onze (individuele) trainingsschema's op volgens een wetenschappelijk model, we denken goed na over onze wedstrijdplanning, we letten op onze voeding en besteden aandacht aan stretching, rompstabilisatie en basiskracht.


Onze groep bestaat uit verschillende types lopers. We hebben enkele pistelopers (800 tot 3000) maar ook stratenlopers (van 10km tot halve marathon) en triatleet Filip probeert zijn looptrainingen samen met ons te doen.
Uiteraard ligt de focus van onze groep op het lopen maar we doen ook groepsactiviteiten. We gaan elk jaar op trainingsstage naar Portugal in de paasvakantie, we gaan elk jaar een weekend mountainbiken en proberen in het tussenseizoen ook af en toe te gaan fietsen.
