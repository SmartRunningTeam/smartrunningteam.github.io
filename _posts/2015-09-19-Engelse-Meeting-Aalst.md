---
layout: post
section-type: blog
author: Wim Meul
permalink: /aalst
tags: srt, clubrecord, volh, mijl, aalst, cr
---
Op het einde van het zomerseizoen trokken enkele atleten richting Aalst voor de Engelse meeting. Sven plande een aanval op het clubrecord 1 mijl bij de masters.

<!--more-->

## mijl
Als eerste kwamen Sven en Wout op de mijl in actie. Doel voor Sven: sneller dan 4'38"76 (het huidige CR op naam van Jef Claessens, daterende uit 1997). Zoals afgesproken ging Wout het tempo bepalen: rondjes van 69" afmalen.
Zonder tegenstanders in de buurt, deed Wout zijn job voortreffelijk: 71" (409m), 68", 70" en 68". De laatste 150m had Sven nog een extra versnelling in de benen om als eerste te finishen in 4'36"61! Wout finishte enkele tellen later in 4'37". Doel zonder meer geslaagd!

## 2mijl
Als laatste wedsrijd van dit zomerseizoen trad Karolien aan op de 2mijl. Geflankeerd door 2 andere loopsters, haspelde ze haar eerste rondjes af voor een eindtijd van 11'30. Dit tempo bleek nu nog iets te snel waardoor ze in het 2e gedeelte wat gas terug moest nemen. Na een grotendeels eenzame wedstrijd beëindige ze de wedstrijd als 2e loopster in een eindtijd van 12'15.

## Olympische aflossing
Bij het einde van het zomerseizoen horen ook enkele speciale disciplines bij: in Aalst stond de olympische aflossing op het programma. Een afloswedstrijd waarbij achtereenvolgens 800m, 400m, 200m en nogmaals 200m gelopen moet worden. Onze aflosploeg vandaag bestond uit Michaël (800m), Wim (400m), Sven (200m), Wout (200m). Als doelstelling was er 4'20 vooropgesteld.
Michaël liep een goede wedstrijd en gaf de stok door na 2'25, ondertekende snelde zijn rondje mooi binnen de 60" seconden af (58") om vervolgens Sven te lanceren voor een 200 (26"). Wout pakte uit met een stevige eindspurt (25") en finishte na 4'14"60. Meer dan 5" sneller dan onze prognose en goed voor een nieuw clubrecord.