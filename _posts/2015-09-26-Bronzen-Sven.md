---
layout: post
section-type: blog
author: Sven Verhaege
atleten: Sven Verhaege, Jozef Claessens, Karolien Smet
permalink:
tags:
---

De laatste wedstrijd van het seizoen, een 1500m op het Kampioenschap van Vlaanderen in Heusden. Sven vindt er een podiumplaats!

<!--more-->

Tien minuten voor mijn reeks is het eerst nog aan de 1500m voor M55+. Een van de deelnemers, **Jozef Claessens**, loopt ook zijn laatste pistewedstrijd van het seizoen. Zoals gewoonlijk geeft Jozef het beste van zichzelf, maar hij kan helaas niet doorgaan omdat hij last heeft van een van zijn kuiten. Maar Jozef, de professional die hij is, weet de wedstrijd tot een goed einde te brengen. Resultaat: Kampioen van Vlaanderen en provinciaal kampioen Oost-Vlaanderen in de categorie M65. Way to go, Jozef!

Het is tien minuten voor vijf en het is aan mij. De namen worden afgeroepen: Nico Noë, **Sven Verhaege**, Steve Lachi,… De zenuwen staan strak gespannen. Zoals gewoonlijk zou het een tactische race worden. Ik besloot me hier weinig van aan te trekken, en gewoon mijn eigen wedstrijd te lopen.

De start wordt gegeven, en na 50 meter kom ik op kop. Gewoon doortrekken en zien wat er gebeurt. Ik hoor **Karolien Smet**, mijn grootste supporter, elke ronde ik passeer. Uiteindelijk loop ik 900m op kop voor ik wordt afgelost door de favoriet op papier, Nico Noë. Hij trekt fors door en in zijn zog volgen nog 2 lopers. Ik kan mijn wagonnetje nog net aanhangen en loop in 4e positie. Het tempo gaat steeds meer de hoogte in, ik begin de inspanning van de 900m solowerk meer te voelen, maar ik ben er nog bij.

Met nog 250 meter te gaan trekt Nico alle registers open, iedereen probeert zo goed mogelijk te volgen. Het mag niet baten. Nico wint, gevolgd door Steve Lachi, die tweede zal worden. Ik kom over de meet als derde, in mijn eerste KVV voor masters.

In de eerste plaats voel ik een beetje ontgoocheling, nadien snel gevolgd door het besef dat ik brons heb, en Provinciaal kampioen ben van Oost-Vlaanderen.

Al bij al de moeite waard om een laatste keer alles te geven op dat speciale nummer, mijn geliefkoosde 1500m.
Een speciale dank aan mijn grootste supporter waarop ik altijd kan rekenen.

[Uitslag](http://www.avtoekomst.be/wedstrijden.php)
