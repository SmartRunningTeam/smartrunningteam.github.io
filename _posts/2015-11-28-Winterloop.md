---
layout: post
section-type: blog
author: Karel Verelst
flyby: https://labs.strava.com/flyby/viewer/#440851349,JBBHGoUaRxpH3UcaX2VIGiKQTho=
persimg: /img/pers/2015-11-28-Winterloop.jpg
perssource: Gazet van Antwerpen
atleten:
  - Sven Verhaege
  - Wim Meul
  - Wout Vierbergen
  - Michaël Leys
  - Wout Backaert
  - Filip Anné
  - Karolien Smet
  - Karel Verelst
---

Het Smart Running Team was bijna volledig aanwezig op de 26ste Winterloop (organisatie van Volharding Beveren) te Beveren.
Het is een wedstrijd die deels op straat en deels op de finse piste wordt gelopen. De start van de 4, 8 en 12 km wordt op hetzelfde moment gegeven.

<!--more-->

## Plaats 3, 4 en 5 bij de mannen
Sven Verhaege was vorig jaar 2de na een snel startende Koen Maris, ook dit jaar wou Sven een goede tijd lopen op de 12 km.
Sven was goed gestart en kon in het begin meelopen met enkele snellere lopers van de 4 en 8 km, daarna deelde hij zijn wedstrijd goed in.
Hij liep lang op een 4de plaats maar toen Bjorn Willems uit de race stapte (na steken) liep hij op podiumkoers.
Na 42 min. 36 sec. kwam Sven tevreden aan als 3de na een sterke Koen Maris en Niels Slachmuylders.
Wim Meul en Wout Vierbergen zagen deze wedstrijd(12km) eerder als een doorgedreven training. Ze liepen de hele wedstrijd samen en kwamen na <del>44 min. 14 sec</del> 43 min. 57 sec. aan als 4de en 5de.
Ook Wout Backaert wou een goede wedstrijd lopen. Voor de start twijfelde hij welk tempo hij het best zou lopen, maar tijdens de wedstrijd vond hij zijn goede benen. Eerder rustig gestart kon hij goed opschuiven in de wedstrijd en hierdoor werd hij 12de in een mooie tijd van juist onder de 47 minuten.

## 1ste plaats voor Karolien Smet!

En dan komen we bij de winnares van de 12 km bij de vrouwen. Filip Anné had zich opgegeven als haas en Karolien Smet nam hier dankbaar gebruik van. De bedoeling was een tempo van 15 km/h te lopen. Filip liep als een metronoom en Karolien volgde zonder problemen. In de laatste ronde hebben ze het tempo mooi behouden en hierdoor kwam Karolien als eerste over de meet na 49 min. en 18 sec. Filip eindigde juist achter haar op een 25 ste plaats bij de mannen.
Michaël Leys was vrij snel gestart op de 12 km maar vond na enkele kilometers zijn eigen tempo. Michaël is nog op zoek naar de goede conditie en gebruikt deze winter om zijn basis te verbreden.

## Wederoptreden van Karel Verelst
Karel Verelst starte ambitieloos op de 8 km. Terugkomende van een blessure was dit een goede training. Na 40 min. kwam hij als 30ste over de streep.
Iedereen heeft op zijn eigen waarde goed gelopen. Volgend doel is de cross van Stekene.
