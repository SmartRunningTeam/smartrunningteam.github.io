---
layout: post
section-type: blog
author: Michaël Leys
flyby: http://labs.strava.com/flyby/viewer/#453497598?c=u157wptr&z=H&t=1MThii&a=_tIHG3ZFChv9QQwb
atleten:
  - Sven Verhaege
  - Wim Meul
  - Wout Vierbergen
  - Filip Anné
  - Karolien Smet
---

Op zondag 20 december 2015 stond er de laatste wedstrijd op het programma voor de atleten van Smart Running Team, dit was de cross op het domein de Lilse Bergen.
Door de aangename temperatuur van de afgelopen dagen was het een droog en snel parcours met 2 zandstroken per ronde.
De speaker van dienst is ook elk jaar enthousiast voor ieder atleet die aan de cross meedoet.

<!--more-->

## Senioren dames
Karolien beet de spits af bij JSM dames. Hier stonden er 3 grote ronden op het programma.
De start was traditiegetrouw voorzichtig. Maar ronde na ronde schoof Karolien mooi op naar voor. Het was een gevecht tot op de meet met een mooi resultaat!
Karolien werd uiteindelijk knap 8ste bij de senioren dames!


## Senioren heren
Bij de senioren heren stonden er 4 atleten aan de start. Sven had voor deze wedstrijd gekozen om nog eens tussen het senioren geweld te lopen.
Hij ging de strijd aan met Wout, Wim en Filip.
Voor de senioren heren stond er een middelgrote en 5 grote rondes op het programma.
In de eerste ronde lag iedereen nog in elkaars buurt. Sven en Wout werden kort gevolgd door Wim en Filip.
Naarmate de wedstrijd vorderde werd het duidelijk dat Sven en Wout aan het strijden waren voor een mooie plaats in het dagklassement. Ze gingen onderling ook uitmaken wie als eerste van het SRT team de meet ging overschrijden.
Ze bleven samen tot bij het ingaan van de laatste ronde. Wout had een kleine voorsprong op Sven genomen in de speeltuin. Sven is blijven knokken om terug tot bij Wout te komen maar helaas voor hem was dit niet gelukt.
In de achtergrond bleven Filip en Wim tot halverwege wedstrijd in elkaars buurt. Filip nam op een bepaald moment het commando in de groep en had hierdoor een kleine voorsprong op Wim. Maar Wim liep zijn eigen wedstrijd en had niet veel later Filip terug te pakken en liep er dan meter per meter van weg. Hier waren de verschillen wat groter en daardoor was het ieder voor zich tot het einde.
Wout werd dus mooi 10de direct gevolgd door Sven op plaats 11.
Wim kwam als 15de over de meet en Filip als 18de.

Nu is het uitkijken naar de crossen die begin volgend jaar op het programma staan.
